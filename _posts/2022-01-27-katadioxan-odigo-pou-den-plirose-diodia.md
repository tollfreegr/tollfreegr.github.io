---
layout: post
published: true
title: 'Πάτρα: Καταδίωξαν οδηγό που δεν πλήρωσε διόδια-“Έφαγε” πρόστιμο 2.300 ευρώ'
subtitle: 'Ο Διευθυντής Ασφαλείας Πατρών Μιχάλης Οικονομόπουλος πήγαινε χθες το απόγευμα στο γραφείο του στην Ερμού, όταν ξαφνικά στα διόδια του Αγίου Βασιλείου διαπίστωσε πως ένα όχημα τον προσπέρασε προκειμένου να προλάβει ανοιχτή την μπάρα και να μην πληρώσει διόδια.'
bigimg: '/img/odigos_diodia.jpg'
---

Σύμφωνα με το tempo24.news.gr, άμεσα ο αξιωματικός άρχισε να τον καταδιώκει ενημερώνοντας το Κέντρο Επιχειρήσεων της Άμεσης Δράσης για συντονισμό των δυνάμεων καταδίωξης.

Ο οδηγός του οχήματος κινήθηκε προς την μεγάλη Περιμετρική όπου στήθηκαν άμεσα μπλόκα σε όλες σχεδόν τις εξόδους. Μάλιστα ήταν τόσο μεγάλη η κινητοποίηση που κινήθηκαν προς την Περιμετρική και αστυνομικές δυνάμεις από την Κάτω Αχαΐα.

Τελικά το όχημα ακινητοποιήθηκε κοντά στον κόμβο της Οβρυάς όπου ελέγχθηκε και στον οδηγό επιβλήθηκαν πρόστιμα συνολικού ύψους 2.300 ευρώ

Να σημειωθεί πως στην καταδίωξη ποήρε μέρος σχεδόν το σύνολο των αστυνομικών δυνάμεων που ήταν εκείνη την ώρα σε Υπηρεσία.




[Πηγή](https://www.aftodioikisi.gr/koinonia/patra-katadioxan-odigo-poy-den-plirose-diodia-quot-efage-quot-prostimo-2-300-eyro/)
